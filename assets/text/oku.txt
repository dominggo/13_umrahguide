<h3>OKU</h3>
<br>
<ul>
<li>Setiap  OKU dan jemaah lanjut usia mesti membawa seorang pembantu (dikalangan ahli keluarga) untuk membantu pergerakan beliau menggunakan kerusi roda.</li> 
<li>Kos mengupah pembantu menolak kerusi roda untuk ke masjid serta melaksanakan ibadah Umrah adalah tinggi.</li> 
<li>Jemaah OKU biasanya tidak dapat bergerak sendirian kerana jalan yang tidak rata, menaiki bukit/ramp untuk memasuki masjid dan persekitaran yang sesak dengan para  jemaah.
<li>Maklumkan kepada petugas di lapangan terbang sekiranya memerlukan kerusi roda untuk pergerakan di lapangan terbang (tempat keberangkatan & destinasi). Petugas lapangan terbang akan menyediakan petugas yang akan menolak kerusi roda anda dari tempat ”check in” hingga menaiki kapal terbang dan setibanya di destinasi dari kapal terbang hingga ke bas (sediakan sedikit wang untuk disedekahkan kepada petugas berkenaan).</li>
<li>Tidak perlu membawa kerusi roda kerana ia boleh dipinjam daripada pihak hotel  dan pihak pentadbiran Masjidil Haram secara percuma(memerlukan paspot /dokumen pengenalan ditinggalkan – minta daripada pihak Muassasah).</li>
<li>Tempat peminjaman kerusi roda diluar Masjidil Haram terletak berdekatan pintu 13 hampir dengan tembuk istana raja, di dalam Masjid di tingkat bawah dan tingkat 1: masuk melalui pintu Safa (11) di sebelah kiri bertentangan lif. Sila hubungi kaunter informasi di Masjidil Haram untuk kepastian.</li>
<li>Ram kerusi roda untuk memasuki mataf  Tawaf khas untuk jemaah berkerusi roda terletak berdekatan pintu Safa. Hanya seorang pengiring dan penolak kerusi roda dibenarkan menggunakan mataf Tawaf ini..</li>
<li>Pintu – pintu jalan masuk kerusi roda adalah pintu 1, 10, 11, 43, 64 & 94</li>
<li>Kerusi roda juga boleh dibeli di kedai farmasi. Kerusi tersebut boleh dijual semula atau ditinggalkan di hotel untuk kegunaan jemaah lain.</li>
<li>Berhati-hati semasa berkerusi roda agar tidak melanggar khususnya  kaki jemaah lain</li>
</ul>