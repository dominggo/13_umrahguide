<h3>Peringatan untuk Wanita</h3>
<br>
	<ul>
		<li>Tidak mengenakan perhiasan dan memakai barang-barang kemas; niat kedatangan adalah untuk beribadah.</li>
		<li>Sentiasa menutup aurat apabila berada di tempat awam atau bersama bukan mahram.</li>
		<li>Jangan dedahkan aurat semasa mengambil wuduk terutamanya di dalam Masjidil Haram dan di kawasan terbuka. Gunakan penyembur untuk berwuduk di dalam kawasan solat wanita yang tertutup.</li>
		<li>Pastikan pergelangan tangan tidak terdedah semasa melambai hajaratul aswad semasa tawaf, tawaf tidak sah sekiranya aurat terdedah.</li>
		<li>Semasa tahalul terutamanya di tempat Saie, jangan dedahkan rambut semasa memotongnya; adalah lebih baik bertahalul di hotel.</li>
		<li>Sentiasa bergerak atau berjalan bersama mahram atau dengan kumpulan wanita.</li>
		<li>Jangan bersendirian ketika:</li>
		<ul>
			<li>memasuki tandas awam terutama ketika waktu solat.</li>
			<li>pergi membeli belah.</li>
			<li>berjalan melalui lorong terpencil, lorong bawah tanah, tempat letak kereta dan kawasan pembinaan.</li>
		</ul>
		<li>Ketika menaiki teksi atau kenderaan awam, sentiasa  naik terakhir dan turun dahulu daripada mahram untuk mengelak daripada diculik.</li>
		<li>Sekiranya tidak ke masjid ketika waktu solat, jangan buka pintu bilik hotel sekiranya diketuk, walaupun oleh kakitangan hotel untuk mengemas bilik. Pada ketika ini keadaan sunyi dan tiada siapa dapat membantu sekiranya berlaku sesuatu yang tidak diingini.</li>
		<li>Nasihatkan mahram anda supaya tidak memasuki bilik wanita agar tidak melihat aurat wanita lain yang berkongsi bilik.  Tunggu di luar pintu bilik sehingga isteri/anak datang.</li>
	</ul>