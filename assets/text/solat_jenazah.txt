<h3>Solat Jenazah</h3>
<br>
<ul>
	<li>Kebiasaannya setiap kali selepas solat fardu berjemaah di Masjidil Haram dan Masjid Nabawi, akan dilaksanakan solat jenazah.</li> 
	<li>Bilal akan melaungkan pengumuman akan dilaksanakan solat jenazah. Jangan sembahyang sunat kerana dikuatiri anda tidak dapat menyempurnakan solat sunat apabila imam memulakan solat jenazah.</li>
	<li>Solat jenazah hukumnya fardhu kifayah, terdapat fadhilat/kelebihan melakukannya sebagaimana hadis di bawah:</li>
		<ul>
			<li>Hadis Abu Hurairah r.a katanya: Rasulullah s.a.w telah bersabda: Sesiapa yang menghadiri jenazah sehingga jenazah itu disembahyangkan, maka ia mendapatkan satu qirat (qirat adalah kinayah bagi ganjaran pahala yang sangat banyak) dan sesiapa yang menghadirinya sehingga jenazah itu dikuburkan, maka ia mendapat dua qirat. Sahabat bertanya: Apakah dua qirat itu? Baginda s.a.w bersabda: Seumpama dua gunung yang besar. [Sahih Muslim]</li>
			<li>Hadis Thauban r.a, bekas hamba Rasulullah s.a.w: Rasulullah s.a.w telah bersabda: Sesiapa yang mendirikan sembahyang jenazah, maka dia mendapatkan satu qirat (qirat adalah kinayah bagi ganjaran pahala yang sangat banyak). Jika dia menghadiri pengebumiannya maka dia mendapat dua qirat. Satu qirat adalah sama dengan bukit Uhud. [Sahih Muslim]</li>
		</ul>
	<li>Di Makkah, jemaah Umrah yang meninggal dunia akan dikebumikan di perkuburan Syara’ik, manakala di Madinah di perkuburan Baqi.</li>
</ul>